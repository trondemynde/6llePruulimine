ÕllePruulimine Ronan Sööt TA-22E

Oleme alustav käsitööõllede pruulikoda. Meie eesmärk on toetada tootearendust IT-lahenduste abil. Esimese sammuna soovime jäädvustada proovipruulide saamisloo. Süsteem on mõeldud ettevõttesiseseks kasutamiseks ning juurdepääsuks on vajalik kasutajakonto. 

 

Meil on kasvav valik õllesorte, mida soovime süsteemis registreerida. Iga õlle kohta sisestame nime ja kirjelduse. Iga õllega on seotud hulk proovipartiisid (ehk siis proovipruulimisi), sest esimesel katsel tavaliselt soovitud tulemusteni ei jõua. Põhiandmed partii kohta on partii kuupäev, kood ja kirjeldus. Iga partiiga on seotud koostisosade nimekiri. Iga koostisosa kohta sisestame nimetuse, ühiku, ühikuhinna, pruulimisel kasutatud koguse ning summa.  

 

Iga partiiga on seotud logi, kus me kuupäevade kaupa kirjeldame õlle valmimise etappe ning protsessi. Sinna logisse jäädvustame nii tegevused kui tähelepanekud. Logikannete kohta tahame sisestada kuupäeva ja kirjelduse. Koos logikandega tuleb salvestada ka kasutaja, kes kande tegi. Partii kohta soovime lisada ka fotosid.  Lisaks on iga partiiga seotud maitsmiste logi. Logikanded on kujul kuupäev, kasutaja, hinne ja selgitus. Kui partii on valmis ja proovitud, siis soovime partii kohta kirjutada kokkuvõtte.  
